# Trawniki

Źródło: rozszerzona matura z informatyki, 2011.

Firma "Zielone Miasto" podpisała umowę na utrzymanie trawników dużej aglomeracji od dnia 1 kwietnia do 30 października 2011 roku. Zadaniem firmy jest:

- wywożenie z miasta skoszonej trawy,
- koszenie trawników.

1 kwietnia 2011 roku rano zgromadzone było $$10000m^3$$ skoszonej trawy. Firma dysponuje **30 samochodami** do wywozu skoszonej trawy z miasta. Objętość zgromadzonej trawy zmienia się codziennie w następujący sposób:

- przed południem (zaczynając od 1 kwietnia) każdy samochód firmowy wywozi $$15m^3$$ skoszonej trawy z miasta,
- w ciągu każdego dnia kosi się $$6000m^3$$ trawy,
- w nocy objętość zgromadzonej trawy zmniejsza się o $$3\%$$. Ubytek trawy **zaokrąglamy w dół co całkowitej liczby $$m^3$$**. Na przykład, jeśli wieczorem zgromadzono $$60m^3$$ trawy, to w nocy jej objętość zmniejszy się o $$1m^3$$, co odpowiada liczbie $$3\%\times60m^3$$ zaokrąglonej w dół do liczby całkowitej.

## Zadanie 1

Podaj, o ile $$m^3$$ zmniejszy się objętość zgromadzonej trawy w nocy z 9 na 10 kwietnia 2011 roku.

## Zadanie 2

Po ilu dniach objętość zgromadzonej trawy rano wyniesie po raz pierwszy tyle samo, co dnia poprzedniego o tej samej porze? Podaj datę tego dnia.

## Zadanie 3

Ile wynosi najmniejsza liczba samochodów potrzebna firmie, żeby 12 kwietnia 2011 roku po raz pierwszy została wywieziona cała zgromadzona rano trawa?

## Zadanie 4

Wyznacz objętości zgromadzonej trawy po 100 dniach pracy firmy (rano, w 101 dniu, przed wywożeniem trawy) przy założeniu, że 1 kwietnia 2011 rano zgromadzone było odpowiednio $$10000m^3$$, $$7000m^3$$, $$4000m^3$$ skoszonej trawy. Sporządź wykres kolumnowy porównujący te wartości. Zadbaj o czytelność wykresu, pamiętając o tytule i opisie danych.
